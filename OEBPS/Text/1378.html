<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">南齊書-卷十六·志第八</title><script src="../Styles/main.js" type="text/javascript"></script><script src="../Styles/main.js" type="text/javascript"></script><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>
	志第八
</h1><hr/></div>
<div class="section" id="title-1"><h2>
<strong>百官</strong>
</h2></div>
<p class="em2" id="p0"><a class="gg-link" href="#p0" onclick="return changeColor(this);"></a>
	建官設職，興自炎昊，方乎隆周之冊，表乎盛漢之書。存改回沿，<span class="jiaozhusup">「沿」百衲本作「泬」，據南監本、殿本改。</span>備於歷代，先賢往學，以之雕篆者眾矣。若夫胡廣舊儀，事惟簡撮，應劭官典，殆無遺恨。王朗奏議，屬霸國之初基；陳矯增曹，由軍事而補闕。今則有魏氏官儀、魚豢中外官也。山濤以意辯人，不□□□。荀勗欲去事煩，唯論并省。定制成文，本之晉令，後代承業，案爲前准。肇域官品，區別階資，<span class="jiaozhusup">「資」字原闕，據各本補。</span>蔚宗選簿梗概，欽明階次詳悉，虞通、劉寅因荀氏之作，矯舊增新，今古相校。齊受宋禪，事遵常典，既有司存，無所偏廢。其餘散在史注，多已筌拾，覽者易知，不重述也。<span class="jiazhu">【諸臺府郎令史職吏以下，具見長水校尉王珪之職儀。】</span>
</p>
<p id="p1"><a class="gg-link" href="#p1" onclick="return changeColor(this);"></a>
	（國相）〔相國〕。<span class="jiaozhusup">（國相）〔相國〕據局本改。按錢大昕廿二史考異云「國相」當作「相國」。</span>
</p>
<p class="margin3" id="p2"><a class="gg-link" href="#p2" onclick="return changeColor(this);"></a>
	蕭、曹以來，爲人臣極位。宋孝建用南譙王義宣。至齊不用人，以爲贈，不列官。
</p>
<p id="p3"><a class="gg-link" href="#p3" onclick="return changeColor(this);"></a>
	太宰。
</p>
<p class="margin3" id="p4"><a class="gg-link" href="#p4" onclick="return changeColor(this);"></a>
	宋大明用江夏王義恭，以後無人。齊以爲贈。
</p>
<p id="p5"><a class="gg-link" href="#p5" onclick="return changeColor(this);"></a>
	太傅。
</p>
<p class="margin3" id="p6"><a class="gg-link" href="#p6" onclick="return changeColor(this);"></a>
	太師、太保、太傅，<span class="jiaozhusup">永樂大典九百十九引作「太師太傅太保」。按三師位次，太傅當在太保前。</span>周舊官。漢末，董卓爲太師。晉惠帝初，衛瓘爲太保。自後無太師，而太保爲贈。齊唯置太傅。
</p>
<p id="p7"><a class="gg-link" href="#p7" onclick="return changeColor(this);"></a>
	大司馬。<br/>
	大將軍。
</p>
<p class="margin3" id="p8"><a class="gg-link" href="#p8" onclick="return changeColor(this);"></a>
	宋元嘉用彭城王義康，後無人。齊以爲贈。
</p>
<p id="p9"><a class="gg-link" href="#p9" onclick="return changeColor(this);"></a>
	太尉。<br/>
	司徒。<br/>
	司空。
</p>
<p class="margin3" id="p10"><a class="gg-link" href="#p10" onclick="return changeColor(this);"></a>
	三公，舊爲通官。司徒府領天下州郡名數戶口簿籍。雖無<span class="jiaozhusup">按：此下疑有脫文。據宋書百官志：「司徒若無公，唯省舍人，其府常置。其職寮異於餘府，有左右長史、左西曹掾屬各一人，餘則同矣。餘府有公則置，無則省。」則此亦當云「雖無司徒公，其府不廢」，文義始足。</span>，常置左右長史、左西〔曹〕掾屬、<span class="jiaozhusup">據宋書百官志、元龜七百十六補。</span>主簿、祭酒、令史以下。晉世王導爲司徒，右長史干寶撰立官府，職儀已具。
</p>
<p id="p11"><a class="gg-link" href="#p11" onclick="return changeColor(this);"></a>
	特進。
</p>
<p class="margin3" id="p12"><a class="gg-link" href="#p12" onclick="return changeColor(this);"></a>
	位從公。
</p>
<p id="p13"><a class="gg-link" href="#p13" onclick="return changeColor(this);"></a>
	諸開府儀同三司。<br/>
	驃騎將軍。<br/>
	車騎將軍。<br/>
	衛將軍。<br/>
	鎮軍將軍。<br/>
	中軍將軍。<br/>
	撫軍將軍。<br/>
	四征將軍。<span class="jiazhu">【東、西、南、北。】</span><br/>
	四鎮將軍。
</p>
<p class="margin3" id="p14"><a class="gg-link" href="#p14" onclick="return changeColor(this);"></a>
	凡諸將軍加「大」字，位從公。開府儀同如公。凡公督府置佐：長史、司馬各一人，諮議參軍二人。諸曹有錄事，〔功曹〕，記室，戶曹，倉曹，中、直兵，外兵，騎兵，長流，賊曹，城局，法曹，田曹，水曹，鎧曹，集曹，右戶，十八曹。<span class="jiaozhusup">「功曹」據通典補。又按通典云：「宋武帝爲相，合中兵、直兵爲一參事，曹則猶二也。」錢大昕廿二史考異云「今數之，止十六曹」，蓋錢氏誤合中兵、直兵爲一曹也。</span>〔城〕局曹以上署正參軍，<span class="jiaozhusup">據元龜七百十六補。</span>法曹以下署行參軍，各一人。其行參軍無署者，爲長兼員。其府佐史則從事中郎二人，倉曹掾、戶曹屬、東西閤祭酒各一人，主簿舍人御屬二人。加崇者，則左右長史四人，中郎掾屬並增數。其未及開府，則置府亦有佐史，其數有減。小府無長流，置禁防參軍。
</p>
<p id="p15"><a class="gg-link" href="#p15" onclick="return changeColor(this);"></a>
	四安將軍。<br/>
	四平將軍。<br/>
	左、右、前、後將軍。<br/>
	征虜將軍。<br/>
	四中郎將。
</p>
<p class="margin3" id="p16"><a class="gg-link" href="#p16" onclick="return changeColor(this);"></a>
	晉世荀羨、王胡之並居此官。宋、齊以來，唯處諸王，素族無爲者。
</p>
<p id="p17"><a class="gg-link" href="#p17" onclick="return changeColor(this);"></a>
	冠軍將軍。<br/>
	輔國將軍。<br/>
	寧朔將軍。<br/>
	寧遠將軍。<br/>
	龍驤將軍。
</p>
<p class="margin3" id="p18"><a class="gg-link" href="#p18" onclick="return changeColor(this);"></a>
	凡諸小號，亦有置府者。
</p>
<p id="p19"><a class="gg-link" href="#p19" onclick="return changeColor(this);"></a>
	太常。
</p>
<p class="margin3" id="p20"><a class="gg-link" href="#p20" onclick="return changeColor(this);"></a>
	府置丞一人，五官、功曹、主簿，九府九史皆然。領官如左：
</p>
<p class="margin2" id="p21"><a class="gg-link" href="#p21" onclick="return changeColor(this);"></a>
	博士，謂之太學博士。<br/>
	國子祭酒一人。博士二人。助教十人。
</p>
<p class="margin3" id="p22"><a class="gg-link" href="#p22" onclick="return changeColor(this);"></a>
	建元四年，有司奏置國學，祭酒准諸曹尚書，博士准中書郎，助教准南臺御史。選經學爲先。若其人難備，給事中以還明經者，以本位領。其下典學二人，三品，准太常主簿；戶曹、儀曹各二人，五品；白簿治禮吏八人，六品；保學醫二人；威儀二人。其夏，國諱廢學，有司奏省助教以下。永明三年，立學，尚書令王儉領祭酒。八年，國子博士何胤單爲祭酒，疑所服，陸澄等皆不能據，遂以玄服臨試。月餘日，博議定，乃服朱衣。
</p>
<p class="margin2" id="p23"><a class="gg-link" href="#p23" onclick="return changeColor(this);"></a>
	總明觀祭酒一人。
</p>
<p class="margin3" id="p24"><a class="gg-link" href="#p24" onclick="return changeColor(this);"></a>
	右太始六年，以國學廢，初置總明觀，玄、儒、文、史四科，科置學士各十人，正令史一人，書令史二人，幹一人，門吏一人，典觀吏二人。建元中，掌治五禮。永明三年，國學建，省。
</p>
<p class="margin2" id="p25"><a class="gg-link" href="#p25" onclick="return changeColor(this);"></a>
	太廟令一人，丞一人。<br/>
	明堂令一人，丞一人。<br/>
	太祝令一人，丞一人。<br/>
	太史令一人，丞一人。<br/>
	廩犧令一人，丞一人。
</p>
<p class="margin3" id="p26"><a class="gg-link" href="#p26" onclick="return changeColor(this);"></a>
	置令丞以下皆有職吏。
</p>
<p class="margin2" id="p27"><a class="gg-link" href="#p27" onclick="return changeColor(this);"></a>
	太樂令一人，丞一人。<br/>
	諸陵令。
</p>
<p class="margin3" id="p28"><a class="gg-link" href="#p28" onclick="return changeColor(this);"></a>
	永明末置，用二品三品勳。置主簿、戶曹各一人，六品保舉。
</p>
<p id="p29"><a class="gg-link" href="#p29" onclick="return changeColor(this);"></a>
	光祿勳。
</p>
<p class="margin3" id="p30"><a class="gg-link" href="#p30" onclick="return changeColor(this);"></a>
	府置丞一人。領官如左：
</p>
<p class="margin2" id="p31"><a class="gg-link" href="#p31" onclick="return changeColor(this);"></a>
	左右光祿大夫。
</p>
<p class="margin3" id="p32"><a class="gg-link" href="#p32" onclick="return changeColor(this);"></a>
	位從公，開府置佐史如公。
</p>
<p class="margin2" id="p33"><a class="gg-link" href="#p33" onclick="return changeColor(this);"></a>
	光祿大夫。
</p>
<p class="margin3" id="p34"><a class="gg-link" href="#p34" onclick="return changeColor(this);"></a>
	皆銀章青綬，詔加金章紫綬者，爲金紫光祿大夫。樂安任遐爲光祿，就王晏乞一片金，晏乃啟轉爲金紫，不行。
</p>
<p class="margin2" id="p35"><a class="gg-link" href="#p35" onclick="return changeColor(this);"></a>
	太中大夫。<br/>
	中散大夫。
</p>
<p class="margin3" id="p36"><a class="gg-link" href="#p36" onclick="return changeColor(this);"></a>
	諸大夫官，皆處舊齒老年，重者加親信二十人。
</p>
<p id="p37"><a class="gg-link" href="#p37" onclick="return changeColor(this);"></a>
	衛尉。
</p>
<p class="margin3" id="p38"><a class="gg-link" href="#p38" onclick="return changeColor(this);"></a>
	府置丞一人。掌宮城管籥。張衡西京賦曰「衛尉八屯，警夜巡晝」。宮城諸卻敵樓上本施鼓，持夜者以應更唱，太祖以鼓多驚眠，改以鐵磬云。
</p>
<p id="p39"><a class="gg-link" href="#p39" onclick="return changeColor(this);"></a>
	廷尉。
</p>
<p class="margin3" id="p40"><a class="gg-link" href="#p40" onclick="return changeColor(this);"></a>
	府置丞一人，正一人，監一人，評一人，律博士一人。
</p>
<p id="p41"><a class="gg-link" href="#p41" onclick="return changeColor(this);"></a>
	大司農。
</p>
<p class="margin3" id="p42"><a class="gg-link" href="#p42" onclick="return changeColor(this);"></a>
	府置丞一人。領官如左：
</p>
<p class="margin2" id="p43"><a class="gg-link" href="#p43" onclick="return changeColor(this);"></a>
	太倉令一人，丞一人。<br/>
	導官令一人，丞一人。<br/>
	藉田令一人，丞一人。
</p>
<p id="p44"><a class="gg-link" href="#p44" onclick="return changeColor(this);"></a>
	少府。
</p>
<p class="margin3" id="p45"><a class="gg-link" href="#p45" onclick="return changeColor(this);"></a>
	府置丞一人。領官如左：
</p>
<p class="margin2" id="p46"><a class="gg-link" href="#p46" onclick="return changeColor(this);"></a>
	左右尚方令各一人，丞一人。<br/>
	鍛署丞一人。<span class="jiazhu">【永明三年省，四年復置。】</span><br/>
	御府令一人，丞一人。<br/>
	東冶令一人，丞一人。<br/>
	南冶令一人，丞一人。<br/>
	平准令一人，丞一人。<br/>
	上林令一人，丞一人。<span class="jiazhu">【亦屬尚書殿中曹。】</span>
</p>
<p id="p47"><a class="gg-link" href="#p47" onclick="return changeColor(this);"></a>
	將作大匠。<br/>
	太僕。<br/>
	大鴻臚。
</p>
<p class="margin3" id="p48"><a class="gg-link" href="#p48" onclick="return changeColor(this);"></a>
	三卿不常置。將作掌宮廟土木。太僕掌郊禮執轡。鴻臚掌導護贊拜。有事權置兼官，畢乃省。
</p>
<p class="margin2" id="p49"><a class="gg-link" href="#p49" onclick="return changeColor(this);"></a>
	乘黃令一人。
</p>
<p class="margin3" id="p50"><a class="gg-link" href="#p50" onclick="return changeColor(this);"></a>
	掌五輅安車，大行凶器轀輬車。
</p>
<p class="margin2" id="p51"><a class="gg-link" href="#p51" onclick="return changeColor(this);"></a>
	客館令。
</p>
<p class="margin3" id="p52"><a class="gg-link" href="#p52" onclick="return changeColor(this);"></a>
	掌四方賓客。
</p>
<p id="p53"><a class="gg-link" href="#p53" onclick="return changeColor(this);"></a>
	宣德衛尉、少府、太僕。
</p>
<p class="margin3" id="p54"><a class="gg-link" href="#p54" onclick="return changeColor(this);"></a>
	鬱林王立，文安太后即尊號，以宮名置之。
</p>
<p id="p55"><a class="gg-link" href="#p55" onclick="return changeColor(this);"></a>
	大長秋。
</p>
<p class="margin3" id="p56"><a class="gg-link" href="#p56" onclick="return changeColor(this);"></a>
	鬱林立皇后置。
</p>
<p id="p57"><a class="gg-link" href="#p57" onclick="return changeColor(this);"></a>
	錄尚書。<br/>
	尚書令。
</p>
<p class="margin3" id="p58"><a class="gg-link" href="#p58" onclick="return changeColor(this);"></a>
	總領尚書臺二十曹，爲內臺主。行遇諸王以下，皆禁駐。左右僕射分道。無令，左僕射爲臺主，與令同。
</p>
<p class="margin2" id="p59"><a class="gg-link" href="#p59" onclick="return changeColor(this);"></a>
	左僕射。
</p>
<p class="margin3" id="p60"><a class="gg-link" href="#p60" onclick="return changeColor(this);"></a>
	領殿中主客二曹事，諸曹郊廟、園陵、車駕行幸、朝儀、臺內非違、文官舉補滿敘疾假事，其諸吉慶瑞應眾賀、災異賊發眾變、臨軒崇拜、改號格制、蒞官銓選，凡諸除署、功論、封爵、貶黜、八議、疑讞、通關案，則左僕射主，右僕射次經，維是黃案，左僕射右僕射署朱符見字，經都丞竟，右僕射橫畫成目，左僕射畫，令畫。右官闕，則以次并畫。若無左右，則直置僕射在其中閒，總左右事。
</p>
<p class="margin2" id="p61"><a class="gg-link" href="#p61" onclick="return changeColor(this);"></a>
	吏部尚書。
</p>
<p class="margin3" id="p62"><a class="gg-link" href="#p62" onclick="return changeColor(this);"></a>
	領吏部、刪定、三公、比部四曹。
</p>
<p class="margin2" id="p63"><a class="gg-link" href="#p63" onclick="return changeColor(this);"></a>
	度支尚書。
</p>
<p class="margin3" id="p64"><a class="gg-link" href="#p64" onclick="return changeColor(this);"></a>
	領度支、金部、倉部、起部四曹。
</p>
<p class="margin2" id="p65"><a class="gg-link" href="#p65" onclick="return changeColor(this);"></a>
	左民尚書。
</p>
<p class="margin3" id="p66"><a class="gg-link" href="#p66" onclick="return changeColor(this);"></a>
	領左民、駕部二曹。
</p>
<p class="margin2" id="p67"><a class="gg-link" href="#p67" onclick="return changeColor(this);"></a>
	都官尚書。
</p>
<p class="margin3" id="p68"><a class="gg-link" href="#p68" onclick="return changeColor(this);"></a>
	領都官、水部、庫部、功論四曹。
</p>
<p class="margin2" id="p69"><a class="gg-link" href="#p69" onclick="return changeColor(this);"></a>
	五兵尚書。
</p>
<p class="margin3" id="p70"><a class="gg-link" href="#p70" onclick="return changeColor(this);"></a>
	領中兵、外兵二曹。
</p>
<p class="margin2" id="p71"><a class="gg-link" href="#p71" onclick="return changeColor(this);"></a>
	祠部尚書。
</p>
<p class="margin3" id="p72"><a class="gg-link" href="#p72" onclick="return changeColor(this);"></a>
	右僕射通職，不俱置。
</p>
<p class="margin2" id="p73"><a class="gg-link" href="#p73" onclick="return changeColor(this);"></a>
	起部尚書。
</p>
<p class="margin3" id="p74"><a class="gg-link" href="#p74" onclick="return changeColor(this);"></a>
	興立宮廟權置，事畢省。
</p>
<p class="margin2" id="p75"><a class="gg-link" href="#p75" onclick="return changeColor(this);"></a>
	左丞一人。
</p>
<p class="margin3" id="p76"><a class="gg-link" href="#p76" onclick="return changeColor(this);"></a>
	掌宗廟郊祠、吉慶瑞應、災異、立作格制、諸案彈、選用除置、吏補滿除遣注職。
</p>
<p class="margin2" id="p77"><a class="gg-link" href="#p77" onclick="return changeColor(this);"></a>
	右丞一人。
</p>
<p class="margin3" id="p78"><a class="gg-link" href="#p78" onclick="return changeColor(this);"></a>
	掌兵士百工補役死叛考代年老疾病解遣、其內外諸庫藏穀帛、刑辠創業諍訟、田地船乘、稟拘兵工死叛、考剔討補、差分百役、兵器諸營署人領、州郡租布、（人）民戶移徙、<span class="jiaozhusup">「人」字衍，今刪。按通典職官典作「人戶移徙」，蓋避唐諱，改「民」爲「人」也。</span>州郡縣併帖、城邑民戶割屬、刺史二千石令長〔丞〕尉被收及免贈、<span class="jiaozhusup">據通典職官典補。</span>文武諸犯削官事。白案，右丞上署，左丞次署。黃案，左丞上署，〔右丞次署〕。<span class="jiaozhusup">黃案左丞上署〔右丞次署〕據通典職官典補。</span>諸立格制及詳讞大事宗廟朝廷儀體，左丞上署，右丞次署。自令僕以下五尚書八座二十曹，<span class="jiaozhusup">按尚書二十曹，左僕射領殿中、主客二曹，吏部尚書領吏部、刪定、三公、比部四曹，度支尚書領度支、金部、倉部、起部四曹，左民尚書領左民、駕部二曹，都官尚書領都官、水部、庫部、功論四曹，五兵尚書領中兵、外兵二曹，凡十八曹，尚闕二曹，據通典職官典，右僕射領祠部、儀部二曹，合之適得二十曹。</span>各置郎中令史以下，又置都令史分領之。僕射掌朝軌，尚書掌讞奏，都丞任碎，在彈違諸曹緣常及外詳讞事。應須命議相值者，皆郎先立意，應奏黃案及關事，以立意官爲議主。凡辭訴有漫命者，曹緣諮如舊。<span class="jiaozhusup">「緣」南監本、殿本、局本作「掾」。張元濟校勘記云：「案前數行有諸曹緣常及外詳讞事云云，則『緣』字不誤。」</span>若命有諮，則以立意者爲議主。
</p>
<p class="margin2" id="p79"><a class="gg-link" href="#p79" onclick="return changeColor(this);"></a>
	武庫令一人。
</p>
<p class="margin3" id="p80"><a class="gg-link" href="#p80" onclick="return changeColor(this);"></a>
	屬庫部。
</p>
<p class="margin2" id="p81"><a class="gg-link" href="#p81" onclick="return changeColor(this);"></a>
	車（將）〔府〕令一人，<span class="jiaozhusup">各本並誤，今據通典職官典、元龜四百五十七改。</span>丞一人。
</p>
<p class="margin3" id="p82"><a class="gg-link" href="#p82" onclick="return changeColor(this);"></a>
	屬駕部。
</p>
<p class="margin2" id="p83"><a class="gg-link" href="#p83" onclick="return changeColor(this);"></a>
	公車令一人。<br/>
	大官令一人，丞一人。<br/>
	大醫令一人，丞一人。<br/>
	內外殿中監各一人。<br/>
	內外驊騮廄丞各一人。<br/>
	材官將軍一人，司馬一人。
</p>
<p class="margin3" id="p84"><a class="gg-link" href="#p84" onclick="return changeColor(this);"></a>
	屬起部，亦屬領軍。
</p>
<p id="p85"><a class="gg-link" href="#p85" onclick="return changeColor(this);"></a>
	侍中祭酒。<span class="jiazhu">【高功者稱之。】</span><br/>
	侍中。
</p>
<p class="margin3" id="p86"><a class="gg-link" href="#p86" onclick="return changeColor(this);"></a>
	漢世爲親近之職。魏、晉選用，稍增華重，而大意不異。宋文帝元嘉中，王華、王曇首、殷景仁等，並爲侍中，情在親密，<span class="jiaozhusup">「在」御覽六百八十八引作「任」，通典職官典同。</span>與帝接膝共語，貂拂帝手，拔貂置案上，語畢復手插之。孝武時，侍中何偃南郊陪乘，鑾輅過白門閫，<span class="jiaozhusup">「閫」南監本、毛本、殿本、局本作「闕」。</span>偃將匐，帝乃接之曰：「朕乃陪卿。」齊世朝會，多以美姿容者兼官。永元三年，東昏南郊，不欲親朝士，以主璽陪乘，前代未嘗有也。侍中呼爲門下。亦置令史。領官如左：
</p>
<p class="margin2" id="p87"><a class="gg-link" href="#p87" onclick="return changeColor(this);"></a>
	給事黃門侍郎。
</p>
<p class="margin3" id="p88"><a class="gg-link" href="#p88" onclick="return changeColor(this);"></a>
	亦管知詔令，世呼爲小門下。
</p>
<p class="margin2" id="p89"><a class="gg-link" href="#p89" onclick="return changeColor(this);"></a>
	散騎常侍。通直散騎常侍。員外散騎〔常〕侍（郎）。<span class="jiaozhusup">據元龜四百五十七改。按後有員外散騎侍郎，此當作員外散騎常侍。</span>
</p>
<p class="margin3" id="p90"><a class="gg-link" href="#p90" onclick="return changeColor(this);"></a>
	舊與侍中通官，其通直員外，用衰老人士，故其官漸替。宋大明雖華選比侍中，而人情久習，終不見重，尋復如初。
</p>
<p class="margin2" id="p91"><a class="gg-link" href="#p91" onclick="return changeColor(this);"></a>
	散騎侍郎。通直散騎侍郎。員外散騎侍郎。<br/>
	給事中。<br/>
	奉朝請。<br/>
	駙馬都尉。
</p>
<p class="margin3" id="p92"><a class="gg-link" href="#p92" onclick="return changeColor(this);"></a>
	集書省職，置正書令史。朝散用衣冠之餘，人數猥積。永明中，奉朝請至六百餘人。
</p>
<p id="p93"><a class="gg-link" href="#p93" onclick="return changeColor(this);"></a>
	中書監一人，令一人，侍郎四人，通事舍人無員。
</p>
<p class="margin3" id="p94"><a class="gg-link" href="#p94" onclick="return changeColor(this);"></a>
	中書省職，置主書、令史、正書以下。
</p>
<p id="p95"><a class="gg-link" href="#p95" onclick="return changeColor(this);"></a>
	祕書監一人，丞一人。郎。著作佐郎。
</p>
<p class="margin3" id="p96"><a class="gg-link" href="#p96" onclick="return changeColor(this);"></a>
	晉祕書閣有令史，掌眾書，見晉令，令亦置令史、正書及弟子，皆典教書畫。
</p>
<p id="p97"><a class="gg-link" href="#p97" onclick="return changeColor(this);"></a>
	御史中丞一人。
</p>
<p class="margin3" id="p98"><a class="gg-link" href="#p98" onclick="return changeColor(this);"></a>
	晉江左中丞司隸分督百僚，傅咸所云「行馬內外」是也。今中丞則職無不察，專道而行，騶輻禁呵，加以聲色，武將相逢，輒致侵犯，若有鹵簿，至相敺擊。宋孝建二年制，中丞與尚書令分道，雖丞郎下朝相值，亦得斷之，餘內外眾官，皆受停駐。
</p>
<p class="margin2" id="p99"><a class="gg-link" href="#p99" onclick="return changeColor(this);"></a>
	治書侍御史二人。<br/>
	侍御史十人。
</p>
<p class="margin3" id="p100"><a class="gg-link" href="#p100" onclick="return changeColor(this);"></a>
	蘭臺置諸曹內外督令以下。
</p>
<p id="p101"><a class="gg-link" href="#p101" onclick="return changeColor(this);"></a>
	謁者僕射一人。<br/>
	　　謁者十人。
</p>
<p class="margin3" id="p102"><a class="gg-link" href="#p102" onclick="return changeColor(this);"></a>
	謁者臺，掌朝覲賓饗。
</p>
<p id="p103"><a class="gg-link" href="#p103" onclick="return changeColor(this);"></a>
	領軍將軍、中領軍。<br/>
	護軍將軍、中護軍。
</p>
<p class="margin3" id="p104"><a class="gg-link" href="#p104" onclick="return changeColor(this);"></a>
	凡爲中，小輕，同一官也。諸爲將軍官，皆敬領、護。諸王爲將軍，道相逢，則領、護讓道。置長史、司馬、五官、功曹、主簿。
</p>
<p id="p105"><a class="gg-link" href="#p105" onclick="return changeColor(this);"></a>
	左右二衛將軍。<br/>
	驍騎將軍。<br/>
	游擊將軍。
</p>
<p class="margin3" id="p106"><a class="gg-link" href="#p106" onclick="return changeColor(this);"></a>
	晉世以來，謂領、護至驍、游爲六軍。二衛置司馬次官功曹主簿以下。
</p>
<p id="p107"><a class="gg-link" href="#p107" onclick="return changeColor(this);"></a>
	左右二中郎將。<br/>
	前軍將軍、後軍將軍、左軍將軍、右軍將軍，號四軍。<br/>
	屯騎、步兵、射聲、越騎、長水五校尉。<br/>
	虎賁中郎將。<br/>
	冗從僕射。<br/>
	羽林監。<br/>
	積射將軍。<br/>
	彊弩將軍。<br/>
	殿中將軍、員外殿中將軍。<br/>
	殿中司馬督。<br/>
	武衛將軍。<br/>
	武騎常侍。
</p>
<p class="margin3" id="p108"><a class="gg-link" href="#p108" onclick="return changeColor(this);"></a>
	自二衛、四軍、五校已下，謂之「西省」，而散騎爲「東省」。
</p>
<p id="p109"><a class="gg-link" href="#p109" onclick="return changeColor(this);"></a>
	丹陽尹。
</p>
<p class="margin3" id="p110"><a class="gg-link" href="#p110" onclick="return changeColor(this);"></a>
	位次九卿下。
</p>
<p id="p111"><a class="gg-link" href="#p111" onclick="return changeColor(this);"></a>
	太子太傅。<br/>
	　　少傅。
</p>
<p class="margin3" id="p112"><a class="gg-link" href="#p112" onclick="return changeColor(this);"></a>
	府置丞、功曹、五官、主簿。
</p>
<p class="margin2" id="p113"><a class="gg-link" href="#p113" onclick="return changeColor(this);"></a>
	太子詹事。
</p>
<p class="margin3" id="p114"><a class="gg-link" href="#p114" onclick="return changeColor(this);"></a>
	府置丞一人以下。
</p>
<p class="margin2" id="p115"><a class="gg-link" href="#p115" onclick="return changeColor(this);"></a>
	太子率更令。<br/>
	太子家令。
</p>
<p class="margin3" id="p116"><a class="gg-link" href="#p116" onclick="return changeColor(this);"></a>
	置丞。
</p>
<p class="margin2" id="p117"><a class="gg-link" href="#p117" onclick="return changeColor(this);"></a>
	太子僕。<br/>
	太子門大夫。<br/>
	太子中庶子。<br/>
	太子中舍人。<br/>
	太子洗馬。<br/>
	太子舍人。<br/>
	太子左右衛率各一。<br/>
	太子翊軍步兵屯騎三校尉。<br/>
	太子旅賁中郎將一人。<br/>
	太子左右積弩將軍。<br/>
	太子殿中將軍、員外殿中將軍。<br/>
	太子倉官令。<br/>
	太子常從虎賁督。
</p>
<p class="margin3" id="p118"><a class="gg-link" href="#p118" onclick="return changeColor(this);"></a>
	右東宮職僚。
</p>
<p id="p119"><a class="gg-link" href="#p119" onclick="return changeColor(this);"></a>
	州牧、刺史。
</p>
<p class="margin3" id="p120"><a class="gg-link" href="#p120" onclick="return changeColor(this);"></a>
	魏、晉世州牧隆重，刺史任重者爲使持節都督，輕者爲持節督，起漢從帝時，<span class="jiaozhusup">「從」南監本、毛本作「順」。按作「從」，子顯避諱改；作「順」，後人回改也。</span>御史中丞馮赦討九江賊，督揚、徐二州軍事，而何、徐宋志云起魏武遣諸州將督軍，王珪之職儀云起光武，並非也。晉太康中，都督知軍事，刺史治民，各用人。惠帝末，乃并任，非要州則單爲刺史。州朝置別駕、治中、議曹、文學祭酒、諸曹部從事史。
</p>
<p id="p121"><a class="gg-link" href="#p121" onclick="return changeColor(this);"></a>
	護南蠻校尉。
</p>
<p class="margin3" id="p122"><a class="gg-link" href="#p122" onclick="return changeColor(this);"></a>
	府置佐史。隸荊州。晉、宋末省。建元元年，復置，三年，省。延興元年置，建武省。
</p>
<p id="p123"><a class="gg-link" href="#p123" onclick="return changeColor(this);"></a>
	護三巴校尉。
</p>
<p class="margin3" id="p124"><a class="gg-link" href="#p124" onclick="return changeColor(this);"></a>
	宋置。建元二年，改爲刺史。
</p>
<p id="p125"><a class="gg-link" href="#p125" onclick="return changeColor(this);"></a>
	寧蠻校尉。
</p>
<p class="margin3" id="p126"><a class="gg-link" href="#p126" onclick="return changeColor(this);"></a>
	府亦置佐史，隸雍州。
</p>
<p id="p127"><a class="gg-link" href="#p127" onclick="return changeColor(this);"></a>
	平蠻校尉。
</p>
<p class="margin3" id="p128"><a class="gg-link" href="#p128" onclick="return changeColor(this);"></a>
	永明三年置，隸益州。
</p>
<p id="p129"><a class="gg-link" href="#p129" onclick="return changeColor(this);"></a>
	鎮蠻校尉。
</p>
<p class="margin3" id="p130"><a class="gg-link" href="#p130" onclick="return changeColor(this);"></a>
	隸寧州。
</p>
<p id="p131"><a class="gg-link" href="#p131" onclick="return changeColor(this);"></a>
	護西戎校尉。<br/>
	護羌校尉。
</p>
<p class="margin3" id="p132"><a class="gg-link" href="#p132" onclick="return changeColor(this);"></a>
	右四校尉，亦置四夷。
</p>
<p id="p133"><a class="gg-link" href="#p133" onclick="return changeColor(this);"></a>
	平越中郎將。
</p>
<p class="margin3" id="p134"><a class="gg-link" href="#p134" onclick="return changeColor(this);"></a>
	府置佐史，隸廣州。
</p>
<p id="p135"><a class="gg-link" href="#p135" onclick="return changeColor(this);"></a>
	郡太守、內史。<br/>
	縣令、相。
</p>
<p class="margin3" id="p136"><a class="gg-link" href="#p136" onclick="return changeColor(this);"></a>
	郡縣爲國者，爲內史、相。
</p>
<p id="p137"><a class="gg-link" href="#p137" onclick="return changeColor(this);"></a>
	鎮蠻護軍。<br/>
	安遠護軍。
</p>
<p class="margin3" id="p138"><a class="gg-link" href="#p138" onclick="return changeColor(this);"></a>
	晉世雜號，多爲郡領之。
</p>
<p id="p139"><a class="gg-link" href="#p139" onclick="return changeColor(this);"></a>
	諸王師、友、文學各一人。
</p>
<p id="p140"><a class="gg-link" href="#p140" onclick="return changeColor(this);"></a>
	國官郎中令、中尉、大農爲三卿，左右常侍、侍郎，上軍、中軍、下軍三軍，典書、典祠、學官、典衛四令，食官、廄牧長、謁者以下。公侯置郎中令一卿。
</p>
<p class="em2" id="p141"><a class="gg-link" href="#p141" onclick="return changeColor(this);"></a>
	贊曰：百司分置，惟皇命職。雲師鳥紀，各有其式。
</p>
<br/>
</div></body></html>