<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">南齊書-附錄：曾鞏南齊書敍錄</title><script src="../Styles/main.js" type="text/javascript"></script><script src="../Styles/main.js" type="text/javascript"></script><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>
南齊書敍錄
</h1><hr/></div>
<div class="section" id="title-1"><h2>曾鞏</h2></div>
<p class="em2" id="p0"><a class="gg-link" href="#p0" onclick="return changeColor(this);"></a>
<span class="titles">南齊書</span>，八<span class="titles">紀</span>，十一<span class="titles">志</span>，四十<span class="titles">列傳</span>，合五十九篇，<span class="zhuanming" data-zhuanming-type="">梁</span><span class="zhuanming" data-zhuanming-type="">蕭子顯</span>撰。始<span class="zhuanming" data-zhuanming-type="">江淹</span>已爲十<span class="titles">志</span>，<span class="zhuanming" data-zhuanming-type="">沈約</span>又爲<span class="titles">齊紀</span>，而<span class="zhuanming" data-zhuanming-type="">子顯</span>自表<span class="zhuanming" data-zhuanming-type="">武帝</span>，別爲此書。臣等因校正其訛謬，而敘其篇目，曰：
</p>
<p class="em2" id="p1"><a class="gg-link" href="#p1" onclick="return changeColor(this);"></a>
將以是非得失、興壞理亂之故而爲法戒，則必得其所託，而後能傳於久，此史之所以作也。然而所託不得其人，則或失其意，或亂其實，或析理之不通，或設辭之不善，故雖有殊功韙德非常之迹，將闇而不章，鬱而不發，而檮杌嵬瑣、姦回凶慝之形，可幸而掩也。
</p>
<p class="em2" id="p2"><a class="gg-link" href="#p2" onclick="return changeColor(this);"></a>
嘗試論之，古之所謂良史者，其明必足以周萬事之理，其道必足以適天下之用，其智必足以通難知之意，其文必足以發難顯之情，然後其任可得而稱也。何以知其然邪？昔者，<span class="zhuanming" data-zhuanming-type="">唐虞</span>有神明之性，有微妙之德，使由之者不能知，知之者不能名。以爲治天下之本，號令之所布，法度之所設，其言至約，其體至備，以爲冶天下之具。而爲二<span class="titles">典</span>者，推而明之，所記者，豈獨其迹邪？竝與其深微之意而傳之。小大精粗，無不盡也；本末先後，無不白也。使誦其說者，如出乎其時；求其指者，如即乎其人。是可不謂明足以周萬事之理，道足以適天下之用，智足以通難知之意，文足以發難顯之情者乎？則方是之時，豈特任政者皆天下之士哉？蓋執簡操筆而隨者，亦皆聖人之徒也。兩<span class="zhuanming" data-zhuanming-type="">漢</span>以來爲史者，去之遠矣。<span class="zhuanming" data-zhuanming-type="">司馬遷</span>從<span class="zhuanming" data-zhuanming-type="">五帝</span><span class="zhuanming" data-zhuanming-type="">三王</span>既歿數千載之後，<span class="zhuanming" data-zhuanming-type="">秦</span>火之餘，因散絕殘脫之經，以及傳記百家之說，區區掇拾，以集著其善惡之迹，興廢之端，又創己意以爲<span class="titles">本紀</span>、<span class="titles">世家</span>、八<span class="titles">書</span>、<span class="titles">列傳</span>之文，斯亦可謂奇矣。然而蔽害天下之聖法，是非顛倒而采摭謬亂者，亦豈少哉！是豈可不謂明不足以周萬事之理，道不足以適天下之用，智不足以通難知之意，文不足以發難顯之情者乎？
</p>
<p class="em2" id="p3"><a class="gg-link" href="#p3" onclick="return changeColor(this);"></a>
夫自<span class="zhuanming" data-zhuanming-type="">三代</span>以後爲史者如<span class="zhuanming" data-zhuanming-type="">遷</span>之文，亦不可不謂俊偉拔出之材、非常之士也，然顧以謂明不足以周萬事之理，道不足以適天下之用，智不足以通難知之意，文不足以發難顯之情者，何哉？蓋聖賢之高致，<span class="zhuanming" data-zhuanming-type="">遷</span>固有不能純達其情而見之於後者矣，故不得而與之也。<span class="zhuanming" data-zhuanming-type="">遷</span>之得失如此，況其他邪？至於<span class="zhuanming" data-zhuanming-type="">宋</span>、<span class="zhuanming" data-zhuanming-type="">齊</span>、<span class="zhuanming" data-zhuanming-type="">梁</span>、<span class="zhuanming" data-zhuanming-type="">陳</span>、<span class="zhuanming" data-zhuanming-type="">後魏</span>、<span class="zhuanming" data-zhuanming-type="">後周</span>之書，蓋無以議爲也。
</p>
<p class="em2" id="p4"><a class="gg-link" href="#p4" onclick="return changeColor(this);"></a>
<span class="zhuanming" data-zhuanming-type="">子顯</span>之於斯文，喜自馳騁，其更改破析刻彫藻繢之變尤多，而其文益下，豈夫材固不可以強而有邪？數世之史既然，故其事迹曖昧，雖有隨世以就功名之君，相與合謀之臣，未有赫然得傾動天下之耳目，播天下之口者也。而一時偷奪傾危悖理反義之人，亦幸而不暴著於世，豈非所託不得其人故邪？可不惜哉！蓋史者所以明夫治天下之道也，故爲之者亦必天下之材，然後其任可得而稱也。豈可忽哉！豈可忽哉！
</p>
<p class="em2" id="p5"><a class="gg-link" href="#p5" onclick="return changeColor(this);"></a>
<span class="xiaoxie">臣</span><span class="zhuanming" data-zhuanming-type="">恂</span>、<span class="xiaoxie">臣</span><span class="zhuanming" data-zhuanming-type="">寶臣</span>、<span class="xiaoxie">臣</span><span class="zhuanming" data-zhuanming-type="">穆</span>、<span class="xiaoxie">臣</span><span class="zhuanming" data-zhuanming-type="">藻</span>、<span class="xiaoxie">巨</span><span class="zhuanming" data-zhuanming-type="">洙</span>、<span class="xiaoxie">臣</span><span class="zhuanming" data-zhuanming-type="">覺</span>、<span class="xiaoxie">臣</span><span class="zhuanming" data-zhuanming-type="">彥若</span>、<span class="xiaoxie">臣</span><span class="zhuanming" data-zhuanming-type="">鞏</span>謹敘目錄昧死上。
</p>
</div></body></html>